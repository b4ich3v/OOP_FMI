# Задача 1:
Създайте структура Car, която съдържа в себе си име на марка с произволна дължина, година на създаване, максимална скорост и масив с произволна дължина, пазещ колко километра са били пътуванията на колата (цяло число). Трябва да имплементирате:

* Дефолтен конструктор
* Конструктор с параметрите на колата
* Деструктор (за да освободите динамичната памет, когато обектът умре)
* Функция за записване на колата във файл
* Функция, която прочита данни от файл
* Функция, която връща колко общо са изминатите километри на автомобила
* Функция, която връща големината на най-дългото пътуване

# Задача 2:
Ще създадем проста система за работа със задачи. Всяка задача се състои от:

* Име, с произволна дължина.
* Условие, с произволна дължина.
* Цяло число, показващо колко точки носи задачата. Също така всяка задача трябва да поддържа следната функционалност:
* Да можем по всяко време да променяме условието на задачата.
* Да можем по всяко време да променяме името на задачата.
* Да можем по всяко време да променяме точките, които задачата носи. Създайте структура, моделираща изпит, която поддържа константен брой (20) задачи и цяло число, показващо минималните точки, изискващи се за успешно вземане на изпита. Създайте също:
* Функция за добавяне на задача
* Функция writeToFile(const char* fileName), която записва контролното във файл.
* Функция readFromFile(const char* fileName), която чете контролното от файл.
* Функция changeMin(), която подава нов минимален успех за вземане на изпита.
* Функция getMax(), която извежда максималния брой точки за текущия изпит.

# Задача 3:
Имплементирайте клас Set, който действа като множество от цели числа. Той трябва да предоставя следните член-функции:

* bool addElement(int element) - ако елементът не присъства в множеството, го добавя и връща истина, в противен случай не прави нищо и връща лъжа
* bool deleteElement(int element) - ако елементът присъства в множеството, го изтрива и връща истина, в противен случай не прави нищо и връща лъжа
* void print() - принтира всички елементи от множеството
* void serialize() - записва множеството в двоичен файл.
* void setUnion(const Set& other) - извършва обединение между текущото множество и other като запазва резултатът в текущото множество
* void setIntersection(const Set& other) - аналогично на горната функция, извършва сечение на множества Също така вашата структура трябва да има конструктор Set(const char* fileName), където си зарежда съдържанието от двоичен файл.
//HINT: Когато ви свърши мястото в Set-а, ресайзвайте.

# Задача 4:
Да се напише клас Programmer, който да описва програмист в дадена фирма. Всеки програмист се описва с:

* Име (най-много 32 символа)
* Възраст (най-малко 18 години)
* Заплата (цяло число в интерала 2500-5000)
* Езици за програмиране, които знае и позлва сред следните C++, Python, Java, C#, Javascript.
* Note: Да се помисли за оптимален откъм памет начин за съхранение на ползваните езици.

След създаване на програмист единствено заплатата и езиците му може да бъдат променяни. Даден програмист може да научи нов език по всяко време, както и да бъде попитан дали може да работи с конкретен език. Информация за даден програмист може да се извежда на стандартния изход в следния формат:

* Name | Age | Salary | Programming languages

# Задача 5:
Реализирайте клас SoftwareCompany. В една фирма могат да работят най-много 50 на брой програмисти. Класът да поддържа следните функционалности:

* Добавяне на нов програмист, ако има място
* Връщане на броя на назначените програмисти
* Извеждане на информация за всички програмисти
* Извеждане на информация за всички програмисти, работещи да даден език
* Изчисляване на средната заплата
* Изчисляване на средната възраст
* Промяна на заплатата на даден програмист чрез формула. Тази формула да се подава с указател към функция.
* Сортиране по заплата/възраст

# Задача 6:
Да се напише клас MatrixFile, предназначен за работа с матрици, записани в текстови файлове. Матриците се очаква да бъдат с най-много 100 реда и 100 колони. Всеки обект се конструира от текстов файл, в който на първия ред са записани броя редове и колони, а на следващите е представена самата матрица. Да се напишат следните функции:

* Функция, която принтира матрицата
* Функция, която транспонира матрицата
* Функция, която умножава матрицата с цяло число
* Функция, която заменя стойността на ред i, колона j с друга
* Функция, която запазва матрицата в същия файл, от който е била прочетена. Функцията да се извиква и в края на жизнения цикъл на всяка инициализирана матрица.
* Приемаме, че името на файла е дълго не повече от 64 символа и коректността на всеки файл е гарантирана!

# Задача 7:
Да се реализира клас Car с член-данните:

* Марка – низ с дължина не повече от 100 символа
* Модел – низ с дължина не повече от 100 символа
* Тип двигател – тип, приемащ само 3 възможни стойности: GASOLINE, DIESEL, ELECTRICITY
* Булева променлива, показваща дали колата е употребявана или не
* Пробег (т.е. изминати километри) – цяло число без знак
* Цена – реално число.
  
Реализирайте следните функционалности за класа:

* Конструиране на кола (с конструктор) по подадени параметри за всички данни без пробег и употребяваност. Конструктора ще създава „нова“ кола. * Задайте на стойности по подразбиране за параметрите. Счита се, че новата кола не е употребявана и има пробег 0км.
* Принтиране на информация за кола – съобщава за всички нейни параметри
* Функция drive(unsigned kilometers), с която се „кара колата“ на посочения брой километри – т.е. увеличава се пробега и ако не е употребявана, става употребена. Цената да намалява с 0.1% за всеки изминат километър.
* getter-и за данните (можете да прецените от следващия клас за кои данни са нужни getter-и)
* Да се реализира клас CarDealership, който представлява автокъща. Една автокъща съдържа поредица от коли и нека максималният капацитет за коя да е автокъща е 1000 коли. Реализирайте следните конструктори:

* Конструктор, приемащ масив от коли и размера му и инициализиращ колите в автокъщата с дадените.
* Конструктор, приемащ масив от коли, размера му и тип двигател, и инициализиращ колите в автокъщата с тези от дадените в масива, които са с подадения тип двигател.
* Конструктор, приемащ масив от коли, размера му и име на модел и инициализиращ колите в автокъщата с тези от дадените в масива, които са от същия модел като подадения. Да се реализират следните член-функции за класа CarDealership:
* Функция, връщаща броя коли в автокъщата.
* Функция, добавяща кола в автокъщата (ако може)
* Функция, премахва кола от автокъщата по дадени марка и модел (ако има такава)
* Функцията, която прави test drive на всички коли в автокъщата – т.е. кара за по 1км всяка от колите.
* Функция, приемаща име на модел и ако съществува кола от този модел в автокъщата, печата пълна информация за него.
* Функция, която връща колата в автокъщата с най-висока цена.
* Функция, която приема обект кола и връща средната цена на всичките коли в автокъщата, които са от същата марка като подадената кола.
