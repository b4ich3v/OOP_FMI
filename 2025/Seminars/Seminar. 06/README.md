# Задача 1: 
Имплементирайте клас Vector, представляващ динамичен масив от цели числа с начална вместимост 8. Поддържайте:

* Конструктори: по подразбиране, копиращ, от C‑масив, с даден размер (запълнен с нули).
* Деструктор и оператор =.
* push(int), pop() (редуцира капацитета при size ≤ capacity/4, но минимум 8).
* operator[] с проверка на граници (хвърля std::out_of_range).
* getSize(), isEmpty().
* Поелементно +, - (размерите трябва да съвпадат — хвърля std::length_error при несъответствие).
* Умножение по скалар (*, *=).
* Съставни оператори +=, -=.
* Потокови оператори: въвеждане — първо size, после елементите; извеждане — size и елементите.

# Задача 2:  
Реализирайте клас ComplexNumber, който ще се използва за работа с комплексни числа. Предефинирайте оператори със следната функционалност:

* Събиране на комплексни числа.
* Изваждане на комплексни числа.
* Умножение на комплексни числа.
* Деление на комплексни числа
* Вход и изход от потоци.
* Равенство и различност на комплексни числа

# Задача 3: 
Да се реализира клас SpecialCustomFunction. Класът да съдържа указател към функция, която връща и приема цели числа, както и редица от "специални" стойности. Обектите от този клас да се държат като функции.

* За тази цел да се предефинира оператор (), който приема стойност. Ако подадената стойност е специална, обектът трябва да връща нейния квадрат, в противен случай – резултата от function pointer-а.
* Да се предефинират постфиксните и префиксните оператори ++ и --, които да увеличават и намаляват специалните стойности с единица.
* Да се предефинира оператор !, който връща нов обект, в който всяка специална стойност е заменена с противоположната ѝ по стойност.
