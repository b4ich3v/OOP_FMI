# Задача 1:
Да се разработи система за управление на книги в библиотека.
Създайте клас Book, който описва книга в библиотеката. Всяка книга има:

* Уникален идентификатор (ID), който се генерира автоматично
* Заглавие (низ с произволна дължина)
* Автор (низ с произволна дължина)
* Статус (дали книгата е налична за заемане)

Създайте клас User- описва потребител, който може да заема книги. Всеки потребител има:

* потребителско име (до 8 символа)
* телефонен номер за връзка (до 10 символа)

Създайте клас Library - библиотека, която съдържа списък от книги (до 50).
Реализирайте следните функционалности:

* Добавяне на нова книга, ако капацитетът го позволява
* Заемане на книга по дадено ID и име на потребителя – отбелязва книгата като "заета" и кой потребител я е заел
* Връщане на книга по дадено ID – отбелязва книгата като "налична"
* Извеждане на информация – принтира ID, заглавие, автор и статус

# Задача 2:
Реализирайте клас MyStringVector, който представлява динамична колекция от MyString обекти и има минимум следните функции:

* push_back - добавя елемент в края на вектора
* pop_back - премахва последния елемент на вектора
* insert - добавя елемент на даден индекс във вектора
* erase - изтрива елемент на даден индекс във вектора
* clear - изчиства данните във вектора
* operator[] - позволява индексация на елементите във вектора (да се предефинира за константен и неконстантен достъп)
* empty - връща дали векторът е празен
* size - връща броя на елементите във вектора

За реализацията на класа използвайте реализирания клас MyString и неговите методи.

# Задача 3:
Да се дефинира клас Book (книга) със следните характеристики:

* уникално ID
* име на книга - символен низ с произволна дължина
* автор – символен низ с произволна дължина
* година на издаване
* цена
* Да се реализират подходящи конструктори, гетъри и сетъри при нужда. Да се реализират и функции за четене и записване на книга в двоичен файл.

Да се дефинира клас Bookstore (книжарница) със следните характеристики:

име на книжарницата – символен низ
каталог от книги - динамичен масив от книги
Да се реализират подходящи конструктори, подходящи гетъри и сетъри на класа Bookstore. Да се предефинират следните оператори:

* +=, който добавя новa книга към каталога на книжарницата
* -=, който премахва книга с подадено ID от книжарницата
* < за сравнение (по-малко), която сравнява две книжарници по общата цена на книгите от каталозите им
* Да се реализират функции за четене и записване на книжарница в двоичен файл.

# Задача 4:
Да се имплементира количка за пазруване, която да съхранява определени предмети, запазени преди да се извърши покупка.

Всички предмети в магазина се моделират от клас Item. Един предмет трябва да съдържа следните полета:

* Име с произволна дължина
* Наличност
* Цена Да се реализират функции за четене и записване на масив от продукти в двоичен файл.
* За символните низове използвайте разписания MyString клас.

Създайте и клас ShoppingCart за съхранение на предметите. В ShoppingCart добавете следните методи:

* addItem - Добавя предмет към количката само ако вече не съществува друг такъв със същото име.
* removeItem - Премахва предмет по подадено име, ако съществува.
* itemsCount - Връща колко на брой предмета има в количката.
* exists - По дадено име проверява дали предметът е в количката.
* isEmpty - Дава информация дали количката е празна.
* getPriceOf - По подадено име връща цената на предмета. Ако не съществува предмет с такова име - върнатата стойност да е 0.0.
* totalPrice - Връща сумата от цените на всички предмети.
* sortByName - Сортира предметите в количката лексикографски по имената на предметите.
* saveToBinary - Записва съдържанието на количката в двоичен файл.
* readFromBinary - Прочита продукти от двоичен файл
