# Задача 1:
Smart Home System
Трябва да разработите програма за управление на различни типове устройства в система за "умни домове". Системата поддържа устройства като Smart Light, Smart Thermostat и Smart Speaker. Всеки тип устройство има специфични атрибути и поведение.

Изисквания: Абстрактен базов клас Device със следните pure virtual функции:

* turnOn()
* turnOff()
* printDetails()

Освен тях, базовият клас има име и производител (MyString) и цена (реална стойност).

Класът Device има следните 3 наследници:

* SmartLight : има атрибут brightnessLevel, отговарящ за светимостта.
* SmartThermostat: има атрибути за настояща температура и желана температура.
* SmartSpeaker: има допълнително поле за сила на звука.

Презапишете функциите turnOn, turnOff и printDetails за всеки от класовете, така че да изписват на конзолата конкретно съобщение за вида смарт устройство.

Създайте и клас SmartHome, който да представлява хетерогенен контейнер от смарт устройтва. Класът да поддържа и следните функционалности:

* Добавяне на смарт устройство
* Премахване на смарт устройство
* Принтиране на всички налични устройства
* Включване/изключване на устройство на подаден индекс
* Намиране на средна цена на устройства от даден производител

# Задача 2:
Computer Components Configuration
Един компютър се състои от един или повече компоненти. Всички компоненти са immutable обекти. След като веднъж бъдат създадени, свойствата им не могат да се променят. Всеки компонент да има:

* Етикет, който е символен низ с произволна дължина
* Функция double price() const, която връща цената на компонента. Тя ще се имплементира от всеки конкретен компонент и ще пресмята цената по някакво правило.
* Фунцкия void output(std::ostream) const, която ще принтира данните за компонента. Тя ще се имплементира от всеки конкретен компонент.

Програмата ви трябва да поддържа два конкретни компонента – процесор (CPU) и памет (Memory).

Процесорът има брой ядра (cores) и честота в MHz (clock speed). И двете са числа от тип unsigned short. Броят на ядрата може да е между 1 и 8. Цената на процесора се смята като броя на ядрата, умножен по 29.99 лева. Паметта има капацитет (capacity) в гигабайти (GBs) (unsigned short). Трябва да е число между 1 и 10000 Цената на паметта е 89.99 лева на гигабайт.

Ако се опита да се създаде компонент с некоректно подадени параметри, да се хвърли изключение.

Реализирайте подходяща йерархия, за да представите горе-описаната ситуация. Проектирайте йерархията по всички добри практики, така че да позволява лесно добавяне и на други видове компоненти в бъдеще. Например помислете какъв трябва да е деструкторът, кои операции да са pure virtual и кои да изнесете в базовия клас и т.н.

Напишете клас Configuration, представящ конфигурация. Класът трябва да може да съхранява в себе си различни видове компоненти. Класът да има следните член-функции:

* void insert(Component* component), която добавя нов компонент към конфигурацията. Функцията директно да съхранява указателя, без да прави копие на подадения компонент.
* double price() const – връща цената на конфигурацията. Пресмята се като сума от цените на всички компоненти.
* size_t size() const – връща броя на компонентите в конфигурацията.

За класа предефинирайте следните оператори:

* operator [] - позволява константен достъп до обект в конфигурацията
* operator <<, който извежда информация за конфигурацията в std::ostream. При извеждането най-напред да се изведат един по един всички компоненти, използвайки техните функции output. Накрая, да се изведе и още един ред с общата цена на конфигурацията.
Напишете factory функция Component* Create_Component(). Тя трябва да попита потребителя какъв тип компонент иска да създаде – процесор или памет. След това тя въвежда съответните му характеристики, създава динамично обект от съответния тип и го връща. Ако потребителят въведе невалиден тип или създаването на обект е неуспешно, да се върне nullptr.

# Задача 3:
Множества
Да се реализира абстрактен базов клас IntSet, който описва следните операции върху изброимо крайно множество от цели числа:

* bool member(int x) - проверява дали цялото число x е елемент на множество.
* int get(int i) - връща i-тия елемент на множество. Индексацията на елементите е без значение.
* bool isSubsetOf([попълнете правилния тип] s) - проверява дали дадено множество е същинско подмножество на s.
* bool intersects([попълнете правилния тип] s) - проверява дали две множества имат непразно сечение.

Да се реализират наследници IntRange и ArraySet. Клас IntRange представя затворен интервал от цели числа. Краищата на интервала да се задават при конструиране на обекта. ArraySet е клас, поддържащ множество от максимум n цели числа, където n се задава по време на конструиране на обекта. ArraySet да поддържа следните операции:

* bool insert(int x) - добавя числото x към множеството. Ако капацитетът е изчерпан или числото се съдържа в множеството вече, връща лъжа. Връща истина в противен слуай.
* bool remove(int x) - премахва числото x от множеството. Ако елементът не съществува, резултатът е лъжа. Резултатът е истина в противен случай.
