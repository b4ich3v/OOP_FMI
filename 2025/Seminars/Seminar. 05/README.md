# Задача 1: 
Реализирайте клас/структура интервал, който представлява интервал [a,b] (задължително а <= b) от реалната права. Нашият интервал ще бъде дискретен - началото и краят му ще бъдат цели числа и ще разглеждаме само точки, които са цели числа. Релизирайте следният интерфейс:

* Подразбиращ се контруктор, който създава интервала [0,0].
* Конструктор, който приема двата параметъра. Ако a<=b, то създава интервала [a,b]. В противен случай, създава [0,0].
* Член-функция, която връща дължината на интервала.
* Член-функция, която приема число и проверява дали е част от интервала.
* Член-функция, която връща броя на простите числа в интервала.
* Член-функция, която връща броя на числата в интервала, които са палиндорми.
* Член-функция, която връща броя на числата, които нямат повтарящи цифри.
* Член-функция, която връща дали началото и края на интервала са степени на 2-ката. ([2,16] - истина)
* Член-функция, която приема интервал и връща сечението на текущия интервал с подадения. (Сечението на [1, 5] [3, 7] e [3, 5]).
* Член-функция, която приема интервал и връща дали подадения (като параметър) интервал е подинтервал на текущия(обектът, от който се извиква функцията).

# Задача 2: 
Реализирайте клас Time, който ще се използва за работа с часове (13:05:45). Вашият клас трябва да има следния интерфейс:

* Подразбиращ се контруктор, който създава часа на 00:00:00.
* Конструктор, който приема три параметъра - час, минути и секунди.
* Член-функция, която увеличава часа с 1 секунда.
* Член-функция, която която приема друг обект от тип Time и сравнява двата обекта (по-къснен/по-ранен)
* Член-функция, която приема друг обект от тип Time и връща обект от тип Time, което е разликата между двете времена.
* Член-функция за принтиране на часа.
* Член-функция, която връща оставащото време до полунощ.
* Член-функция, която връща дали е време за вечеря. В рамките на задачата време за вечеря е между 20:30 и 22:00.
* Член-функция, която връща дали е време за парти. В рамките на задачата време за парти е между 23:00 и 06:00.
* Да се направи масив от 10 времена и да се сортира стабилно с някоя от изучаваните сортировки.

# Задача 3:
Напишете клас, който е за работа със събитие. Събитието се характеризира с име (низ до 20 символа), дата, начален час и краен час.

# Задача 4: 
Напишете клас за работа с колекция от събития (най-много 20). Трябва да имате:

* Добавяне на събитие.
* Намиране на най-дългото събитие.
* Приемане на дата и връщане на максималния брой събития, които може да се посетят в този ден. (за да се посетят 2 събития, те трябва да не се пресичат).
* Премахване на събитие по име.

# Задача 5:  
Да се напише клас студент с име (с произволна дължина), масив от оценки (с произволна дължина) и цитат (с максимална дължина 30 символа).

# Задача 6:  
Да се реализира клас KBaseNumber, който да служи за работа с числа в k-ична бройна система. Всяко число се представя като символен низ с произволна дължина. Класът да поддържа следните функционалности:

* Конвертиране на числото в друга бройна система
* Сравняване с друго число
* Промяна на числото и основата на бройната система
* Принтиране на числото по подходящ начин
* Четене и записване в двоичен файл

# Задача 6:
Реализирайте клас Task, който описва една задача за деня. С негова помощ можете да реализирате дневен график.

Една задача се характеризира с:

* описание (символен низ, който може да има произволна дължина);
* приоритет (цяло положително число, по-голямата стойност означава по-голям приоритет);
* статус (булева стойност, дали задачата вече е свършена или не);
* продължителност (положително число в минути).

Трябва да вземете предвид следните изисквания:
Описанието на задачата е нещо, което се задава при създаването ѝ и повече не трябва да може да се променя. Една задача винаги се създава като незавършена. По-късно може да бъде обявена за завършена, но не се допуска по-късно отменяне на тази промяна, т.е. веднъж завършена, задачата не може отново да бъде върната в статус незавършена. Стойността на максималния възможен приоритет е зададена за всички задачи. Тя трябва да е част от класа, еднаква за всички обекти и не трябва да се променя.

За класа Task:

* дефинирайте подходящи конструктори и нужните методи за осигуряване на коректен жизнен цикъл;
* дефинирайте метод (или по избор оператор) за запис в текстов поток;
* дефинирайте конструктор, който създава обект по данни от текстов поток (съгласно формата, който сте използвали за запис в предната функция);
* дефинирайте подходящи методи за достъп до членовете. При промяна, задължително осигурявайте валидни стойности;
* дефинирайте метод (или подходящи оператори), който сравнява дадена задача с друга по приоритет. За две задачи с еднакъв приоритет тази с по-малката продължителност е по-голяма.

# Задача 7:
Реализирайте клас MonthlyPlanner, който описва график със задачи за всеки ден от даден месец. При създаването на обект се обявява за кой месец е той и това не може да се променя повече. В началото графикът е празен, няма съхранени задачи.

* Реализирайте нужните ви методи за осигуряване на коректен жизнен цикъл на обект от този клас.
* Дефинирайте метод, чрез който към даден график се добавя задача. Освен задачата, този метод трябва да получава като аргумент за кой ден да бъде тя и в кой час да започне.

За класа MonthlyPlanner дефинирайте още следните методи:

* метод, който по подаден ден, извежда на екрана всички незавършени задачи, записани за него.
* метод, който по зададен ден и час, маркира като изпълнена задачата, която е планирана в този момент.
* метод за съхранение на данните от един такъв обект в текстов файл, както и метод за прочитане на така записан обект.

Приемаме, че за всеки ден максималния брой задачи може да е 10.

При решаването на задачата може да приемете, че всички данни, прочитани от файловете или от екрана ще са коректни спрямо очаквания формат и не се очаква да правите специална валидация на входа от потоците.
