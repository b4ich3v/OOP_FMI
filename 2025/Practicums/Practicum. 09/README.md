# Задача 1: 
Клас Registration
Регистрационните номера на превозни средства се състоят от:

* Един или два символа от латинската азбука (населено място)
* Четири цифри
* Два символа от латинската азбука

Примери за валидни номера: C1234AB, XY1111YX
Примери за невалидни номера: 111145, ABC34DEF, ABCDEF, C11D

Необходими функционалности:

* Класът да НЯМА default-ен конструктор
* Конструктор, който приема C-style низ
* Оператор за сравнение на два регистрационни номера
* Метод за получаване на регистрационния номер като низ

Трябва да не позволявате да бъдат създавани невалидни регистрационни номера.

# Задача 2:
Клас Vehicle
Необходими функционалности:

* Трябва да съдържа регистрационен номер и описание
* Без default-ен конструктор
* Конструктор, който инициализира регистрационния номер и описанието

# Задача 3: 
Клас VehicleList
Списък от превозни средства. В списъка не могат да съществуват две превозни средства с еднакви регистрационни номера.

Необходими функционалности:

* Конструктор, създаващ списък с определен капацитет
* Метод за добавяне на превозно средство в списъка
* Методи за достъп до елементи (с проверка и без проверка)
* Проверка дали списъкът е празен
* Проверка на капацитета и текущия размер
* Търсене на превозно средство по регистрационен номер
* Методът за добавяне хвърля std::exception при проблем (липса на място, невалиден номер или дублиране).

# Задача 4:
Създайте клас Pixel. Всеки пиксел се описва с 3 компонента - red, green, blue. Това са целочислени стойности в интервала [0-255].

Създайте клас Picture. Всяка снимка се представя като матрица от пиксели. Върху снимките могат да се прилагат следните филтри:

* Grayscale - Превръща всички пиксели в сиви, като запазва яркостта им. Сивият цвят се изчислява по формулата gray = 0.299 * r + 0.587 * g + 0.114 * b
* Monochrome - Ако grayscale стойността за даден пиксел е под 128, то той става бял - (0, 0, 0). В противен случай става черен - (255, 255, 255)
* Negative - Обръща цветовете с противоположните. Тоест, r = 255 - r, g = 255 - g, b = 255 - b

Забележете, че grayscale може да се прилага само ако текущото изображение е цветно т.е в него да няма черно-бели или монохромни цветове. Подобно правило се прилага и за monochrome, като този ефект не може да се прилага върху вече монохромни изображения

Да се реализра функция, която принтира пикселите на снимката. Всеки пиксел да се представя във формата (r, g, b)

# Задача 5:
Реализирайте клас Gallery, който представлява колекция от снимки. Да се напишат функции за:

* Добавяне на снимка
* Премахване на снимка по индекс (премахването да се случва за конкретен индекс в галерията)
* Прилагане на конкретен филтър за снимка на подаден индекс
* Прилагане на филтър за всички снимки в галерията.
* Оператор []
* Принтиране на всички снимки в галерията
