# 1.
Билети за театрална постановка
Реализирайте клас Ticket, който описва билет за театрална постановка. Всеки билет има:

* име на постановката от тип MyString
* цена от тип double
  
Направете подходящи конструктори.

Реализирайте клас StudentTicket, който е наследник на Ticket:

* билетът е 2 пъти по-евтин
* в конструктора си приема име и оригинална цена за постановката

Реализирайте клас GroupTicket, който е наследник на Ticket:

* билетът е с 20% по-евтин от нормалния
  
Направете подходящи функции за принтиране на информацията за билетите.

# 2. 
UNIX Timestamp
UNIX времево клеймо (timestamp), още наричано "epoch time", е цяло число, указващо брой секунди изминали след 1 януари 1970 г. UTC. Такова клеймо позволява всеки момент във времето след 01.01.1970 г. да се съхранява като едно-единствено цяло число. Ако едно клеймо A е по-малко от друго клеймо B, можем да заключим, че A е момент от времето, който е преди B.

Да се реализира клас Timestamp, представящ UNIX времево клеймо. Класът да целочислена съдържа променлива, пазеща клеймото. Да се реализират:

* Подходящи конструктори
* Гетъри и сетъри
* Оператори за вход и изход от поток
* Оператор +=, който получава цяло число (брой секунди) и ги добавя към текущия timestamp

Да се реализира наследник TimestampWithDescription, който в себе си да пази и описание. Описанието е символен низ с произволна дължина. Да се реализират:

* Подходящи конструктори
* Гетъри и сетъри
* Оператори за вход и изход от поток

3. База данни за студенти
Клас Student
Създайте клас Student, който съдържа следната информация:

* име (от тип MyString)
* факултетен номер (от тип unsigned)
* курс, в който учи (от тип unsigned)

Клас StudentDB
Да се реализира клас StudentDB, който представлява база от данни за съхранение на информацията за студенти. Класът да поддържа следните функционалности:

* add - добавяне студент в базата
* remove - премахване на студент от базата по подаден факултетен номер
* find - търсене на студент в базата по подаден факултетен номер
* display - визуализира информация за базата данни

Клас SortedStudentDB
Да се реализира клас SortedStudentDB, който наследява StudentDB и поддържа следната допълнителна функционалност:

* sortBy - запазва студентите сортирани по подаден критерий

Клас FilteredStudentDB
Да се реализира клас FilteredStudentDB, който наследява StudentDB и поддържа следните допълнителни функционалности:

* filter - по подаден критерий запазва в базата данни само студентите, които го изпълняват
* limit - по подаден брой N запазва само първите N студенти в базата
