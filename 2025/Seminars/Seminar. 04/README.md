# Задача 1: 
Реализирайте клас Time, който ще се използва за работа с часове (13:05:45). Вашият клас трябва да има следния интерфейс:

* Подразбиращ се контруктор, който създава часа на 00:00:00.
* Конструктор, който приема три параметъра - час, минути и секунди.
* Член-функция, която връща оставащото време до полунощ.
* Член-функция, която увеличава часа с 1 секунда.
* Член-функция, която връща дали е време за вечеря. В рамките на задачата време за вечеря е между 20:30 и 22:00.
* Член-функция, която връща дали е време за парти. В рамките на задачата време за парти е между 23:00 и 06:00.
* Член-функция, която приема друг обект от тип Time и връща обект от тип Time, което е разликата между двете времена.
* Член-функция, която която приема друг обект от тип Time и сравнява двата обекта (по-къснен/по-ранен)
* Член-функция за принтиране на часа.
* Да се направи масив от 10 времена и да се сортира с някоя от изучаваните сортировки.

# Задача 2: 
Даден е двоичен файл, който е разделен на блокове – всеки с размер от 32 байта. Нашата задача е да намерим всички блокове, които участват във веригата и да построим съобщението, което ще се образува при конкатенация на всички малки съобщения от блоковете. Един блок изглежда по следния начин: { [next – 2B] [textLength – 2B] [text – up to 28B] }.

* Next (2 BYTES) – кой е номерът на следващия блок
* TextLength (2 BYTES) – броят на символите, които участват в текста
* Text (MAX 28 BYTES) – символите, които образуват текста в блока Всеки блок си има номер, започвайти от 0. Не знаем колко е броят на всички блокове. Числото, което стои в next указва кой е номерът на следващия блок от веригата. ВЪВ ВЕРИГАТА НЯМА да има цикли. Може да има блокови, които не участват във веригата, както и че може последователността да не е строго растяща. Винаги първият блок е този с номер 0, а последният е този, на който next-a е -1. Навсякъде да се работи с точен размер на паметта.

Пример:
* 0 [4][3][C++…]
* 1 [0][6][si-oop]
* 2 [5][3][The….]
* 3 [3][5][Test….]
* 4 [2][2][Is….]
* 5 [-1][8][Greatest…]
* 6 [2][5][dummy…]

# Задача 3: 
Вие сте инженери в Галактическата Федерация, която търси ефективен начин за управление на космически кораби.  Трябва да създадете програма на C++, която да записва и чете информация за корабите във файл. Всеки кораб има уникално име, максимална скорост и капацитет на горивото. Реализирайте клас Spaceship, който има име, максимална скорост и капацитет на горивото. Класът трябва да има голяма четворка, гетъри и сетъри , както и функции за четене и писане в бинарен файл. Трябва да можем да създаваме кораб само с име или с име, максимална скорост и капацитет на гориво. Не може да има създаден кораб, който няма поне име. Когато пишем кораба във файл трябва да видим дали вече не съществува, ако съществува само да променим стойностите му. Нека за улеснение да приемем, че имената на корабите са уникални и не можем да ги променяме.
